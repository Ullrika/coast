---
title: "Coastal perspectives"
---

# Donavit outside

text

# Canvas

![vävar]()

# Donavit ute

Att havet kommer att stiga och att låglänta kustlandskap därför kommer att drabbas av ökad erosion och översvämningar, det vet vi. Men hur stor havsnivåhöjningen blir är osäkert. Prognoserna skiljer sig mycket åt. För år 2100 kan det handla om någonstans mellan tre decimeter och tre meter. Men hur stora översvämningar blir beror också på tillfälliga högvatten på ytterligare upp till ett par meter.

Ändå planerar många kommuner ny bebyggelse i låglänta, kustnära områden. Exempelvis byggs det i både Malmö och Helsingborg bostäder i tidigare hamnområden. Vilken havsnivåhöjning ska det planeras för och vilka risker kan samhället acceptera? Och hur långa tidsperspektiv behövs?

Ett sätt att hantera dessa osäkerheter och risker är genom en stegvis anpassning där åtgärder som skyddar på kort sikt kombineras med en planering där handlingsutrymmet för mer omfattande och långsiktiga åtgärder bevaras. Vid någon tidpunkt kommer kustnära bostadsområden att behöva överges. Kanske kan vi redan idag planera för att bebyggelse och infrastruktur kan flyttas.

För ny bebyggelse har vi möjlighet att planera smart och flexibelt. Men vad ska hända med alla de hus som redan ligger i riskområden?

Välkommen in!
